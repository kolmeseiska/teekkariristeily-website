---
title: Hinnat
draft: false
layout: index.html
---
## Hinnoista

Risteilyn hinta muodostuu valitusta hyttiluokasta sekä valittavasta ruokailusta. Ruokailu __ei ole pakollinen__. Matkoja myydään vain hyteittäin, joten yksittäislippujen ostaminen ei ole mahdollista. Teekkaripaikkakunnilta järjestetään yhteismatkoja risteilylle, ja tällöin hinta koostuu hytin ja mahdollisen ruokailun lisäksi bussimatkasta. Sivuille tullaan lisäämään tiedot eri paikkakuntien ilmoittautumiskäytännöistä!

Risteilyyn sisältyy myös huikeaa ohjelmaa sekä täysin uniikki virallinen __Teekkariristeilyn haalarimerkki__!

Varattavien hyttien lista on seuraavanlainen:

| Hyttiluokka   | Kuvaus        | Hinta |
|:------------- |:--------------| -----:|
| E3 | Kolmen hengen ikkunattomia hyttejä. Hyteissä on wc, suihku ja LCD-TV. Hytit sijaitsevat yökerhon yläpuolella, joten niihin saattaa kantautua melua. | 45 € |
| E4 | Neljän hengen ikkunattomia hyttejä. Hyteissä on wc, suihku ja LCD-TV. Hytit sijaitsevat yökerhon yläpuolella, joten niihin saattaa kantautua melua. | 48 € |
| B4 | Neljän hengen ikkunattomia 9 m2 sisähyttejä. Hyteissä on wc, suihku ja LCD-TV. | 52 € |
| A4 | Neljän hengen ikkunallisia 9-10 m2 hyttejä. Hyteissä on wc, suihku ja LCD-TV. | 60 € |
| A premium |  Kahden hegen ikkunallisia 9 m2 hyttejä. Hyteissä on kiinteä parivuode, wc, suihku ja LCD-TV. Hyttiluokkaan sisältyy erikoisaamiainen ja juomakuponki.  | 96 € |
| Deluxe | Kahden hengen tilavia 11–14 m2 hyttejä (osassa hyteistä nojatuoli tai pieni sohva), kannella 8 ja 9. Hyteissä on kiinteä parivuode (vuoteita ei saa erilleen), wc, suihku, hiustenkuivaaja, LCD-TV, puhelin, jääkaappi ja virvokkeita. Erikoisaamiainen sisältyy hintaan. | 165 € |

## Ruokailujen hinnat

Taulukossa etukäteen ostettavien ruokailujen hinnat. Ruokakupongit voi käyttää myös osamaksuna muissa laivan ruokaravintoloissa. Maksettaessa ruokaa, jonka arvo on ruokalipun arvoa pienempi, ei erotusta hyvitetä asiakkaalle eikä käyttämättömiä ruokaseteleitä lunasteta takaisin. Taulukossa on listattu kuponkien arvo laivalla.

| Ruokailu | Hinta | Kupongin arvo laivalla |
|:---------|------:|-------------:|
|Meriaamiainen | 13 € | 15 € |
|Buffet-illallinen | 34 € | 37 € |
|Buffet-lounas | 26 € | 29 € |

## Ryhmäedut

Kerää mukaasi tarvittava määrä kavereita ja lunasta ryhmäetu! Ilmoita järjestäjille kavereiden nimet, jotka ovat ostaneet hytit, jotta voimme todentaa ryhmäedun ja myönnämme taulukon mukaisesti yhden ilmaisen hytin mahdollisine ruokailuineen.

| Kavereita  | Ryhmäetu      |
|:---------- | :------------ |
| 20 | Ilmainen 4 hlön hytti |
| 40 | Ilmainen 4 hlön hytti ja kahdelle henkilölle illallinen, aamiainen sekä lounas |

## Matkaehdot

Teekkariristeily 2020 järjestäjänä toimii Kolmeseiska ry. Risteilyn aikana laivan normaalitoiminnoista vastaa Tallink Silja. Lipunmyynti järjestetään yhdessä After lecture ry:n kanssa.

Laivalla noudatetaan viranomaismääräysten lisäksi Tallink Siljan järjestyssääntöjä ja määräyksiä.

Laivalla turvallisuudesta ja järjestyksenvalvonnasta vastaa laivayhtiö. Tallink Siljan säännöt, määräykset ja ohjeet löydät kokonaisuudessaan Tallink Siljan internetsivuilta: http://www.tallinksilja.com/fi/web/fi/hyva-tietaa

Matkavaraukset ovat sitovia. Matkan hinta määräytyy matkustajien lukumäärän ja valitun hyttiluokan sekä lisäpalvelujen mukaisesti. Varattuun matkaan on mahdollista tehdä muutoksia ja/tai peruutuksia järjestäjän ilmoittamien perutusehtojen (alla) mukaisesti.

Matkustajat majoitetaan varauksessa valittuun hyttiluokkaan. Tallink Siljalla tai järjestäjällä on kuitenkin oikeus muuttaa matkustajien hyttiluokkaa paremmaksi hyttikiintiöiden täytyttyä tai ylivaraustapauksissa. Tallink Siljalla tai järjestäjällä ei ole kuitenkaan oikeutta veloittaa em. tapauksessa tehdystä muutoksesta matkustajia.

Matkustaja vastaa itse itsestään ja huolehtii siitä, että on oikeassa paikassa oikeaan aikaan esim. ruokailuissa. Järjestäjä ei hyvitä esim. käyttämättä jääneitä ruokailukuponkeja. Peruutustapauksissa järjestäjä hyvittää matkalipun ja ruokailun alla mainittujen peruutusehtojen mukaisesti.

Järjestäjän tuottamassa materiaalissa mainitut ajat ovat kaikki Suomen aikaa. Muutokset ja lisäykset ohjelmaan ovat mahdollisia. Kaikki oikeudet pidätetään.

Teekkariristeilyllä voidaan taltioida tapahtumia järjestäjän toimesta tai järjestäjä voi hankkia tallenteita käyttöönsä matkustajilta. Kuvia ja muita tallenteita voidaan käyttää järjestäjän järjestämien tapahtumien markkinoinnissa sekä niitä voidaan julkaista kuvagalleriassa.

### Peruutusehdot

Vain yhteyshenkilö voi tehdä muutoksia ja peruutuksia varaukseen.

Kaikki muutokset ja peruutukset tehdään sähköpostitse (kolmeseiska(at)lists.utu.fi).

Kokonaishinnan muuttuessa varaukseen tehtävien muutosten seurauksena tulee erotus yhteyshenkilölle joko maksettavaksi tai palautettavaksi. Palautettavasta summasta vähennetään kuitenkin 50 % riippuen muutoksen tai peruutuksen ajankohdasta (perusteet mainittu alla).

Ennen 28.2.2020 tehdyistä peruutuksista ja palautuksiin oikeuttavista muutoksista palautetaan 100 %. Palautettavat maksut hyvitetään yhteyshenkilön ilmoittamalle tilille. 28.2.2020 jälkeen tehdyistä peruutuksista ja muutoksista palautetaan 50%. Ruokailujen peruutuksista ei saa hyvityksiä.

Järjestäjä ei korvaa matka-, majoitus- tai muita vastaavia kuluja, jotka aiheutuvat laivasta myöhästymisen, matkalipun hukkumisen, laivaan pääsyn eväämisen tai viranomaistoimien vuoksi.
