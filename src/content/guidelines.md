---
title: Matkustusohjeet
draft: false
layout: index.html
content-modifier: guidelines
---
## Matkustusohjeet

Tarkemmat [matkaehdot](https://www.vikingline.fi/valitse-matka/hyva-tietaa/matkaehdot/reittimatkat/) ja [järjestyssäännöt](https://www.vikingline.fi/valitse-matka/hyva-tietaa/jarjestyssaannot/) löytyvät Viking Linen sivuilta.

## Pukeutuminen

Pukukoodina Teekkariristeilyllä on haalarit.

## Ikäraja

Risteilylle on 18 vuoden ikäraja.

## Henkilöllisyystodistus

Jokaisella matkustajalla tulee olla esittää voimassa oleva henkilöllisyystodistus.

## Tax Free

Tax Free -myymälä on normaalisti auki risteilyn ajan. Viking Line ei ilmoita kauppojen ja ravintoloiden aukioloaikoja ennen risteilyn lähtöä edes ohjeellisesti, joten tarkemmat ajat selviävät laivalla.

## Tapahtumalippujen vaihto

Lippuja vaihdetaan Viking Linen terminaalin toisessa kerroksessa klo 8:00 lähtien. Maihinnousukortti, arvokortti, käsiohjelma, haalarimerkki ja mahdollinen aamiaiskuponki jaetaan käyttämätöntä Kide.app-lippua vastaan.

Paluumatkan hyttien hyttikortit on jaettu kirjekuoriin ja lajiteltu hytin yhteyshenkilön sukunimen mukaan. Hyttikuoren noutaa ensisijaisesti hytin varannut henkilö.

Olkaa kilttejä ja noutakaa lippunne mielellään puoli yhdeksään (klo 8:30) mennessä! Tämä auttaa jättämään aikaa jos jotain pitää vielä korjata.

## Lippujenjaon jälkeen

Lähtöselvitys ja laivaan nousu tapahtuvat terminaalin toisessa kerroksessa. Lähtöselvityksessä matkalipustasi luetaan viivakoodi, jonka jälkeen et pääse enää pois odotusalueelta. Matkustajat pääsevät odotusalueelta laivaan noin klo 8.00.
Käyttäydythän satamassa asiallisesti. Huomattavan päihtynyt tai häiritsevästi käyttäytyvä matkustaja voidaan jättää satamaan.

Matkustajan on pyydettäessä todistettava henkilöllisyytensä satamassa kuvallisella poliisin myöntämällä henkilöllisyystodistuksella (passi/ajokortti/henkilökortti). Jos matkustaja ei pysty todistamaan henkilöllisyyttään, voi laivayhtiö kieltäytyä kuljettamasta matkustajaa.

Sataman turvamiehet voivat puuttua omien juotavien juomiseen satamassa, joten älä heilu terminaalissa alkoholijuomat kädessä tai näkyvissä. Turvamiehet voivat tehdä matkustajien matkatavaroihin pistokokein tarkastuksia ja havaitessaan takavarikoida omia alkoholijuomia, matkasoittimia ym. laivalla kiellettyjä esineitä.

## Laivalla

## Aamiaiskupongit

Mahdolliset ennakkoon tilatut aamiaiskupongit jaetaan lipunvaihdon yhteydessä. Voit käyttää kuponkia osamaksuvälineenä kaikissa Viking Gloryn ja Gracen ruokaravintoloissa. Maksettaessa ruokaa, jonka arvo on ruokalipun arvoa pienempi, ei erotusta hyvitetä asiakkaalle eikä käyttämättömiä ruokaseteleitä lunasteta takaisin.

## Arvokupongit

Matkan hintaan kuuluvan arvokupongin (25 €) voi käyttää kertaostokseen missä tahansa laivan ruokaravintolassa. Arvokupongista ei saa vaihtorahaa eikä niitä lunasteta takaisin.

## Nuuska

Nuuskan myynti on sallittua ainoastaan laivan ollessa Ruotsin aluevesillä. Muita nikotiinituotteita, kuten tupakkaa ja nikotiinipusseja, myydään Tax Free -myymälän aukioloaikojen puitteissa.

## Laivalla kelpaavat maksuvälineet

Laivalla voi maksaa käteisellä euroilla ja Ruotsin kruunuilla. Viking Gracella on Eurocash Finlandin Nosto-käteisautomaatti. Huomioithan, että jotkut pankit veloittavat Nosto-automaateilla tehdyistä käteisnostoista nostopalkkion tai palvelumaksun. Tutustu oman pankkisi palveluhinnastoon.

Laivalla voi maksaa seuraavilla luotto- ja maksukorteilla: American Express, EuroCard, pankkikortit, Master Card, VISA sekä VISA Electron ja Maestro.

Huomioi kuitenkin, että VISA Electron- ja Maestro-korttien käyttöä laivalla voivat rajoittaa mahdolliset häiriöt satelliittiyhteyksissä. Yhteyshäiriön sattuessa korttimaksu ei ole mahdollinen.

## Muuta huomioitavaa

Omien alkoholituotteiden tuonti ja nauttiminen laivalla ehdottomasti kielletty. Omien CD-soittimien tai vastaavien käyttö ilman kuulokkeita on kielletty. Laivayhtiöllä on oikeus takavarikoida em. tavaraa tai evätä matkustajalta pääsy laivaan.

## Kaikki laivoilla tapahtunut vahingonteko aiheuttaa korvausvelvollisuuden! Vahingonteosta tehdään rikosilmoitus, mikäli vahinkoa ei korvata paikan päällä.
